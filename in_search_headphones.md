# ভালো হেডফোনের খোঁজে

হেডফোন নিয়ে কম রিসার্চ হয়নি গত তিন দশকে। কোম্পানিগুলো যারা শুধু হেডফোন বানায় তাদের উত্কর্ষের সীমা ছাড়িয়েছে অনেক আগেই। তারা এমন হেডফোন বানিয়েছেন - ধরুন দুহাজার সালে - যতোই উন্নত করুক না কেন নতুন প্রোডাক্ট, ব্যবহারকারীরা ফিরে যাচ্ছেন ওই পুরনো মডেলে। হৃদয় আর মন দিয়ে যে হেডফোনটা বানানো হয়েছে ওই সময়ে - সেটাকেও পার করতে পারছেন না কোম্পানিগুলো। এটা আমার ধারণা নয়, বরং যারা এ ইন্ডাস্ট্রি নিয়ে খোঁজ খবর রাখেন তাদের কথা। 

এছাড়াও সার্চের ট্রেন্ড দেখলে বোঝা যায় অনেককিছু। দেখা যায় যে মার্কেটিংয়ে কারণে নতুন মডেল বের হচ্ছে বটে - বেস্টসেলার লিস্টে থাকছে কিন্তু ওই পুরনো মডেল। সেটা আরো বোঝা যায় প্রোডাক্টগুলো শুনে দেখলে। আমার নিজেরই আছে তিনটা জনরা’র সিগনেচারের কয়েকটা ওভার এয়ার হেডফোন। ওভার এয়ার কেন? সেটা আসছি পরে। অনেক বন্ধুদের আছে তারও অনেক অনেক বেশি হেডফোন। পার্সোনাল কালেকশনে। ফলে সুবিধা হয়েছে অনেক। আমার নিজের নয়, এরকম হেডফোনেও এক্সেস দিয়েছেন ওই বন্ধুরা। তুলনা করা গেছে সেগুলোর।



